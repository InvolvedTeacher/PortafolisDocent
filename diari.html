<div class="parallax">
    <h1>20/02/2025 - Sessió 1</h1>
</div>
<div class="contentRow">
    <p>En aquesta sessió hem definit què és la recerca, hem vist com està estructurat el procés de 
        recerca i quins tipus de recerca hi ha.</p>
    <p>De tipus de recerca hem parlat dels següents:</p>
    <ul>
        <li><p><b>Qualitativa</b> N'hi ha de cinc tipus.</p>
            <ul>
                <li><b>Narratiu</b> Explora una història o experiència en concret.</li>
                <li><b>Fenomenològic</b> Explora les experiències o maneres en que han viscut un fet 
                    un conjunt de gent.</li>
                <li><b>Basats en teoria</b> Investiguen un procés per a crear o confirmar una teoria.</li>
                <li><b>Etnogràfic</b> Estudia les característiques socials o culturals d'un grup 
                    específic de gent.</li>
                <li><b>Estudi de cas</b> Descriu un cas (o alguns) en profunditat i tenint en compte 
                    molts aspectes.</li>
            </ul></li>
        <li><p><b>Quantitativa</b> N'hi ha de tres tipus.</p>
            <ul>
                <li><b>Descriptiva</b> Ens permet conèixer la mostra. S'aplica estadística descriptiva, 
                    mostreig i/o enquestes.</li>
                <li><b>Correlacional</b> És per quan busquem conèixer el valor d'una variable coneixent 
                    el valor d'una altre. En aquesta modalitat es fan prediccions i estudis de correlació.</li>
                <li><b>Inferència</b> Busca relacions de causa-efecte, proposa solucions o línies 
                    d'actuació. Es fa servir la probabilitat i test d'hipòtesi.</li>
            </ul></li>
        <li><p><b>Mixta</b> Combina elements de les altres dues.</p></li>
    </ul>
    <p>Una quarta classificació de recerques que no he inclòs a la llista són els estudis que 
        sintetitzen altres estudis. Els dos tipus que hi han són les revisions (review) i els metanàlisi. 
        Les revisions resumeixen les principals conclusions publicades a la bibliografia, extreient 
        una conclusió general. Els metanàlisi sintetitza amb mètodes estadístics els resultats de 
        nombrosos estudis sobre l'impacte d'una variable en una altra.</p>
    <p>També hem parlat de les diferents eines que tenim al nostre abast per a dur a terme recerques. 
        Entre elles hem vist enquestes, entrevistes, recollida de dades oficials i altres.</p>
    <p>Per últim, els professors han donat advertències sobre preconcepcions errònies típiques de la 
        recerca.</p>
</div>
<div class="parallax">
    <h1>27/02/2025 - Sessió 2</h1>
</div>
<div class="contentRow">
    <p>En aquesta sessió hem treballat com plantejar preguntes de recerca, així com ón i com buscar 
        publicacions que ens permetin generar un bon estat de l'art.</p>
    <p>En primer lloc hem revisat les preguntes plantejades pels alumnes a la sessió anterior, i hem 
        identificat quines eren bones preguntes i quines no, i perquè. Un cop identificades hem 
        redactat la pregunta que respondrem al nostre treball final de màster.</p>
    <p>En segon lloc hem vist com recollir referències, la nostra base de recerca. Una eina que no 
        coneixia i m'ha semblat fantàstica és el gestor de referències Zotero. Definitivament és 
        l'eina que faré servir per a dur a terme el meu treball.</p>
    <p>Una part de la sessió que m'ha semblat molt útil és la part on hem vist com cercar de forma 
        eficient a les bases de dades de recerca amb l'ús de paraules clau, coneixent el detall de 
        com funcionen. També ha estat molt útil tenir el llistat de bases de dades on podem cercar.</p>
    <p>L'última part de la sessió és la que menys m'ha agradat. En aquesta part hem vist eines de 
        realitat virtual que ens poden ajudar a la nostre recerca. No sóc un gran admirador de la IA, 
        i estic saturat de veure la IA a tot arreu. Tot i així, entenc que és una eina extremadament 
        útil que ens estalviarà molt de temps. També seria mentida si digués que no la he fet servir 
        mai.</p>
</div><div class="parallax">
    <h1>06/03/2025 - Sessió 3</h1>
</div>
<div class="contentRow">
    <p>En aquesta sessió hem vist què és la innovació educativa, partint des del punt de vista de
        que pot significar una cosa diferent per a cada persona.</p>
    <p>A través d'activitats interactives hem anat acotant el que és la innovació, i també el perquè
        és important que innovem en l'educació.</p>
    <p>Al final de la sessió hem analitzat uns casos d'innovació (o en alguns dels casos de falses
        innovacions), responent a preguntes que avaluaven la situació des de diferents lents.</p>
</div>
<div class="parallax">
    <h1>13/03/2025 - Sessió 4</h1>
</div>
<div class="contentRow">
    <p>En aquesta sessió hem vist la pel·lícula/documental <i>Most Likely to Succeed</i>, que tracta 
        d'un institut d'Estats Units molt innovador.</p>
    <p>Aquest institut fa les classes d'una manera molt poc ortodoxa. Gairebé totes les matèries 
        s'organitzen en forma de projectes multidisciplinaris, i són els alumnes qui porten la iniciativa 
        del que volen fer i el que no a la classe (amb certa guia del professorat, és clar).</p>
    <p>La pel·lícula busca demostrar que un ensenyament llunyà dels mètodes tradicionals que es fan 
        servir des de fa generacions no són l'única manera d'educar, i potser tampoc la més efectiva. 
        Aquest documental m'ha fet reflexionar sobre si la meva perspectiva de com ensenyar és realment 
        encertada, o si no sóc prou innovador.</p>
    <p>Durant la visualització i també al posterior debat que vam fer a classe he canviat una mica la 
        meva postura. Si bé sempre he estat més partidari d'un model educatiu més tradicional és innegable 
        que la innovació és necessària. No crec que fagi falta arribar a un punt tant extrem com el de 
        High Tech High, però sí que ens hem d'adaptar als nous temps, al nou alumnat.</p>
    <p>Segueixo creient que un dels pilars educatius més importants i que hem de respectar és el dels 
        continguts clau. En el cas de High Tech High cobreixen menys material en favor de motivar més 
        als alumnes amb projectes que ells i elles "escullen" i dirigeixen. No estic d'acord amb retallar 
        material del considerat clau de les matèries que s'imparteixen, però tot i així sí que simpatitzo 
        amb una afirmació que fa un dels professors de l'institut: <i>"Si són els alumnes qui investiguen 
        i escullen en quina part de la matèria volen profunditzar, basant-se en els seus interessos, 
        el coneixement que adquireixin no desapareixerà als pocs mesos d'acabar el curs".</i> Bé, 
        he parafrasejat una mica, però si fa no fa aquest era el missatge que ens transmeten.</p>
    <p>Tenint en compte aquesta afirmació, crec que la manera en la que vull millorar com a docent 
        és donant espai i eines als alumnes per a que trobin aquesta motivació i aprenguin per voluntat 
        pròpia, aconseguint així que retinguin més contingut a la llarga i el sàpiguin aplicar millor.</p>
</div>
<div class="parallax">
    <h1>20/03/2025 - Sessió 5</h1>
</div>
<div class="contentRow">
    <p>El model TPACK del que hem parlat a classe m'ha fet pensar en com hauria de conviar les classes 
        que imparteixo. Acostumo a centrar la meva pràctica en els dos conjunts del graf de coneixement 
        tecnològic i de contingut. Si la zona ideal en la que operar, segons el model TPACK, és aquesta 
        "TPACK zone" que combina més o menys en la mateixa proporció les tres zones esmentades abans, 
        la meva feina de millora ha de ser la de donar més importància al coneixement pedagogic.</p>
    <p>Una altre part de la sessió ha estat parlar del cicle de sobreexpectació de Gartner. No coneixia 
        el nom del cicle, però estic molt familiaritzat amb el concepte. Ho coneixia per la vessant de 
        la indústria de l'entreteniment, però més o menys aplica de la mateixa manera. És útil entendre 
        aquest fenòmen per a saber si és bona idea dedicar l'esforç a aprendre una nova eina.</p>
    <p>Per últim, al parlar de l'ecosistema tecnològic, he reflexionat sobre la meva situació. Aquests 
        anys recents he estat molt reticent a ampliar el meu ecosistema d'eines, i crec que val la pena 
        que reconsideri la meva postura. Ampliar el ventall d'eines amb les que treballo de manera 
        intel·ligent resultarà en la reducció de càrrega de feina per a mi. Si sóc capaç de focalitzar-me 
        més en les tasques que requereixen de més esforç o que no puc semi-automatitzar amb noves eines 
        podré millorar molt la qualitat del meu ensenyament. Per exemple, alliberar temps em permetria 
        poder corregir tasques abans i oferir comentaris de retroacció en un punt més òptim per a 
        l'aprofitament dels meus alumnes.</p>
</div><div class="parallax">
    <h1>27/03/2025 - Sessió 6</h1>
</div>
<div class="contentRow">
    <p>En aquesta sessió hem concretat les tasques principals a realitzar durant el curs. També hem
        vist en què consisteix la pràctica reflexiva, i perquè hem de practicar-la.</p>
    <p>La pràctica reflexiva consisteix en cicles de reflexió i anàlisi del propi exercici docent,
        amb l'objectiu d'identificar-ne els punts forts i els punts febles i pensar formes de millorar,
        combinats amb cicles d'aplicació de la metodologia amb les millores. Aquests cicles tenen un
        objectiu de perfeccionar mica en mica la pràctica docent. És especialment important aplicar la
        pràctica reflexiva quan les coses no van bé en una sessió.</p>
    <p>Part del procés pot implicar comentar-ho amb tercers per a demanar les seves reflexions i opinions
        i així identificar elements que no som capaços de veure individualment.</p>
    <p>També ens hem organitzat en grups de 3 segons la innovació que treballarem. En el nostre cas
        treballarem la realitat aumentada. Hem acordat com enfocarem la nostre recerca, i hem començat
        a buscar recursos per a realitzar la fira i l'estat de l'art.</p>
</div>
<div class="parallax">
    <h1>03/04/2025 - Sessió 7</h1>
</div>
<div class="contentRow">
    <p>La fira de recursos que hem fet avui m'ha agradat. L'esforç combinat de tots els companys per 
        a trobar eines que ens ajudin a la nostre activitat docent ha donat uns resultats 
        impressionants.</p>
    <p>Només coincideixo amb una de les tres eines millor votades al final de la fira, però veig el 
        valor de totes les eines que hem vist a la fira.</p>
    <p>Una de les eines que més em va agradar és Miro. Hi veig molt de valor en permetre a l'alumne 
        ordenar els continguts del curs de la manera que li vagi millor, i em sembla una opció molt 
        bona per a entendre com funciona el cap de cada alumne.</p>
    <p>Una altre eina que és de les meves preferides són les insígnies de Moodle. Són simples, fàcils 
        de configurar i en la meva opinió són molt potents a l'hora de tornar un curs normal en una 
        versió gamificada. Crec que el retorn que et dóna en utilitat compensa sobradament l'esforç 
        que s'hi ha de dedicar. Com a professor actiu valoro molt les eines que no requereixin d'un 
        manteniment que porti massa temps el dia a dia.</p>
</div><div class="parallax">
    <h1>08/04/2025 - Sessió 8</h1>
</div>
<div class="contentRow">
    <p>Una sessió remota destinada a veure quasi tot el que té a oferir l'eina Moodle. Jo ja feia 
        servir Moodle anteriorment així que la majoria de coses vistes ja les coneixia. Tot i així, 
        em va cridar l'atenció les coses que es poden fer per a gamificar el curs.</p>
    <p>Em van agradar especialment les insígnies, que permeten premiar fites complertes per l'alumne, 
        donant reconeixement a l'esforç que hi ha dedicat.</p>
    <p>L'eina H5P no la he fet servir mai, així que el que es va ensenyar a classe m'ha resultat més 
        útil. He de confessar, però, que no sóc massa aficionat a aquesta eina. Crec que soluciona un 
        problema que no existeix. Bé, no deixa de ser la meva opinió però crec que és fantàstic que 
        estigui disponible com a eina integrada a Moodle.</p>
</div>
<div class="parallax" style="min-height: 0; height: 50px;"></div>